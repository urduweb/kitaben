<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml"><head>














  


  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  <title>اردو کی برقی کتابیں</title><meta content="text/html; charset=utf-8" http-equiv="content-type" />















  
  
  
  
  
  
  
  
  
  
  
  
  
  
  <link type="text/css" href="../main.css" rel="stylesheet" /></head>
<body>















<div id="wrapper" style="direction: rtl;">
<div id="navbartop"> 
<h1 style="text-align: right; color: rgb(102, 0, 0);"><big><big>اردو
کی برقی کتابیں</big></big></h1>






<a href="mailto:aijazubaid@gmail.com"><span style="text-decoration: underline;"></span></a>
</div>















<div id="navbar">
<ul id="nav">















  <li><a title="Free CSS Templates" href="../Deen.html">دین و مذہب</a></li>















  <li><a title="#" href="../Adab.html">ادب</a></li>















  <li><a title="#" href="../Misc.html">متفرقات</a></li>















  <li><a title="#" href="../EPub.html">آپ کی کتابیں</a></li>















  <li><a title="#" href="http://urdutehreer.wordpress.com">اردو تحریر</a></li>















  <li><a title="#" href="../Font.html">فانٹ امداد/ڈؤن لوڈ</a></li>















</ul>















</div>















<div id="header">
<div style="text-align: right;"> <a title="اردو کی برقی کتابیں" href="index.html">گھر</a>
|<a href="http://samt.heroku.com/">سمت </a>|<a href="mailto:aijazubaid@gmail.com"><span style="text-decoration: underline;">رابطہ</span></a><big><br />






</big></div>
























<div style="text-align: left;"><a href="#">اردو تحریر میں اردو کی مفت برقی کتابوں کی پہلا
ذخیرہ</a><br />















</div>






</div>















<div id="maintext">
<h3><a href="../index.html">صفحہ اول&nbsp;</a><span class="inset">کتاب کا نمونہ پڑھیں<br />















</span></h3>





















<h1><br /></h1><h1 style="text-align: center;"><span style="font-weight: bold;">تاروں کی آخری منزل</span></h1><h2 style="text-align: center;"><span style="font-weight: bold;">تبسم فاطمہ</span></h2><h3>ڈاؤن لوڈ کریں&nbsp;</h3><h3><a href="../Books/TaronAMDoc.zip">&nbsp; &nbsp;ورڈ فائل &nbsp; &nbsp; &nbsp; &nbsp;</a>
&nbsp; &nbsp;
&nbsp;&nbsp;&nbsp; &nbsp; &nbsp; &nbsp; &nbsp;
&nbsp; &nbsp;&nbsp;&nbsp; &nbsp; &nbsp; &nbsp; &nbsp;
&nbsp; &nbsp; &nbsp; <a href="../Books/TaronAMTxt.zip">ٹیکسٹ فائل</a></h3><blockquote><h1 style="text-align: center;">جرم<span style="font-weight: bold;"></span><span style="font-weight: bold;"></span></h1></blockquote><div style="text-align: center;"><p><big>چھت ٹپک رہی ہے۔</big></p><p><big>چھت
سے ٹپکتی پانی کی بوندیں ایسے گرتی ہیں کہ دیپا اندر ہی اندر ایک پل کو سب
کچھ بھول کر عجیب سی لذت میں ڈوب جاتی ہے… عجیب سی درد بھری لذت… جسے
مباشرت کے وقت چت لیٹی عورت ہی محسوس کرسکتی ہے۔</big></p><p><big>کبھی اس
موسم میں وہ کتنی رومانٹک ہو جاتی تھی… کل جب وہ عورت نہیں تھی… آج کی
طرح… عورت… جانگھوں میں بسنے والی عورت… منیش بھی اکثر مذاق کے موڈ میں
ہوتا ہے تو کہتا ہے… عورت جانگھوں میں ہی توبستی ہے۔</big></p><p><big>عورت…
اسے خود سے شدید نفرت کااحساس ہوا… ایسا کیوں ہے؟ عورت ہر معاملے میں
زندگی کے ہر موڑ پر… تقدیس کی گرد جھاڑتے ہی چت کیوں ہو جاتی ہے… ایکدم سے
چت اور ہاری ہوئی… مرد ہی جیتتا ہے۔ عورت چاہے کتنی بڑی کیوں نہ ہو جائے…
اندرا گاندھی… مارگریٹ تھیچر… سے لے کر— عورت کی عظمت کہاں سوجاتی ہے اور
صرف وہی جانگھوں والی عورت…</big></p><p><big>پانی کی بوندوں میں ٹپ سے
منیش کا چہرہ ابھرتا ہے، جو اکثر منیش سکسینہ بن کر صرف ایک مرد بن کر اسے
ٹوکتا ہے… تم پھیل رہی ہو… تم سوٹ مت پہنا کرو… تمہارا جسم کافی پھیل گیا
ہے… کولہے… سینہ… پشت کا حصہ… تم بہت بھدی ہوتی جا رہی ہو دیپا۔</big></p><p><big>کچن
کے پاس… ذرا ہٹ کر جو بیسن ہے… وہاں اس نے بڑا سا آئینہ لگا رکھا ہے… اپنے
سراپا کو روزانہ دیکھنے کے لیے… بدن کی ان برائیوں کو جاننے کے لیے… جسے
شادی کے صرف چند سالوں بعد منیش کی آنکھوں میں بار ہا محسوس کیا ہے دیپا
نے… آئینہ کے سامنے کھڑی ہو کر وہ عجیب عجیب حرکتیں کرتی ہے… اپنے ہاتھ
پاؤں پر چڑھتے ہوئے گوشت کو بار بار چھو کر دیکھتی ہے… وہ فربہ ہونے لگی
ہے… اور منیش لمحہ لمحہ اس سے دور ہوتا جا رہا ہے۔</big></p><p><big>ہوا کرے … شٹ… بڑے بڑے فلسفوں کے درمیان اصلی چہرے کو پہچاننے میں برسوں پہلے دھوکا ہوا ہے اسے۔</big></p><p><big><br />چھت
ٹپک رہی ہے… رات آہستہ آہستہ گھرتی جا رہی ہے… ایلیشا ایک بار چیخ کر روئی
ہے… دیپا جب تک اس کے پاس دوڑ کر پہنچتی، کروٹ بدل کر وہ پھر گہری نیند
میں سوگئی ہے۔ ایک ٹک وہ ایلیشا کو دیکھتی ہے… یہاں اس جسم سے… پورے نو
ماہ گوشت پوست کے اس ٹکڑے کو… سلائی کی طرح کھول کر باہر نکالا ہے اس نے—
اسی بدن سے جس کے نشان پر انگلیاں پھیرتا ہوا منیش ٹھہر جاتا ہے… پوچھتا
ہے… تمہارے پیٹ پر یہ لمبے لمبے نشان کیسے آ گئے… کیا سبھی کو ہو جاتے
ہیں… کسی ڈاکٹر سے کنسلٹ کیوں نہیں کرتیں… یہاں اتنا گوشت کیسے آ گیا…؟</big></p><p><big>نشان…
گوشت… چربی… اسے لگتا ہے جسم کی ڈکشنری کے بس یہی لفظ رہ گئے ہیں، جسے
اپنی انٹکچوئل آنکھوں سے پڑھتا ہے وہ تھوڑا تھوڑا کر کے… اسے کریدتا رہتا
ہے— چھیلتا رہتا ہے… دیپا… تم یہاں… یہاں اور یہاں سے بدصورت ہو رہی ہو…
تمہارا پیٹ کافی نکل گیا ہے… چہرے پر جھائیاں پڑ رہی ہیں۔ اور کبھی کبھی
مذاق میں پوچھتا ہے— دیپا تم عورت لگنے لگی ہو… اماں جیسی عورت…!</big></p><p><big><br />بارش
لگاتار ہو رہی ہے۔ جب سے بارش شروع ہوئی ہے ایک عجیب سا سناٹا باہر اور اس
کے اندر اتر گیا ہے… اس کے ایک دم اندر اندر… اس نے دیوار گھڑی کی طرف
دیکھا۔ گیارہ بج گئے ہیں… ایک ہمدرد، تشویش میں ڈوبی عورت چپکے سے اس میں
سماجاتی ہے… منیش اتنی دیر کہاں رہ گیا…؟ آج ضرورت سے زیادہ دیر ہو گئی…
باہر کسی کام میں پھنس گیا ہو گا…</big></p><p><big>آخر کو پریس رپورٹر ہے نا… جرنلسٹ… خود کو انٹلکچوئل سمجھنے والا۔</big></p><p><big>بارش کی ہلکی ہلکی پھوہار اور چھت سے ٹپکتی پانی کی بوندوں میں کچھ گزری بسری یادیں بھی گھل مل گئی تھیں۔</big></p><p><big>منیش
سے اس کی لو میرج ہوئی تھی۔ تب ان دونوں کی شادی کو لے کر گھر میں کافی
ہنگامہ ہوا تھا۔ کتنا طوفان مچا تھا… کمزور سا منیش… بزدل سا… گھر والوں
کے سامنے بالکل سہما سہما اوراس کے سامنے پورے اعتماد کے ساتھ کھڑی تھی
دیپا… گھر، زمانہ، حالات— اپنے فیصلے پر کمزوری اور بزدلی کی خاک مت ڈالو۔
فیصلہ کرو فوراً… پھر پورے تیور اور اعتماد کے ساتھ وہ منیش پر کسی حکمراں
کی طرح چھا گئی تھی۔</big></p><p><big>’’لاؤ تمہارا ہاتھ دیکھوں… تھوڑی سی
پامسٹری مجھے بھی آتی ہے… غلطی تمہاری نہیں منیش۔ تمہارا نام ’’م‘‘ سے
شروع ہوتا ہے… سنگھ راشی… اس راشی کے لوگ، جن کی اگر بچپن سے ٹھیک پرورش
نہ کی گئی تو وہ یا تو بہت بزدل بن جاتے ہیں یا پھر بہت خود سر—اور پھر
تمہارا انگوٹھا بھی جھکا ہوا ہے۔ ول پاور کی کمی ہے تمہارے یہاں۔ تم خود
فیصلہ کر ہی نہیں سکتے… چلو یہ فیصلہ اب مجھے ہی کرنا ہو گا۔‘</big></p><p><big>منیش
نے ہار مان لی تھی۔ ایک کمزور ہنسی کے ساتھ اس نے دیپا کا ہاتھ تھام لیا
تھا… ہاں! مجھ میں فیصلے کی بڑی کمی ہے دیپا… وہ روہانسا ہو کر بولا تھا…
اعتماد کی رسی میرے ہاتھوں سے دھیرے دھیرے پھسل رہی ہے… پلیز دیپا…</big></p><p><big>وہ اور قریب آ گئی</big></p><p><big>منیش
کی آواز کسی گہرے کنوئیں سے آ رہی تھی— دیپا عورت کی ایک الگ سی تصویر ہے
میرے اندر… ایکدم سیتا… مریم… ساوتری کی داستانوں جیسی نہیں… ان سے مختلف…
شانہ بشانہ میرے ساتھ چلتی ہوئی… آج بھی اس دور میں بھی لڑکیوں کو مظلوم
اور مرد کی جابرسلطنت کا ادنیٰ کھلونا کیوں تصور کیا جاتا ہے دیپا—؟ بتا
سکتی ہو… ہم دونوں مرد عورت کی عام پریبھاشا بدل دیں گے دیپا… ہمیشہ دوست
رہیں گے جیسے دو دوست رہتے ہیں۔</big></p><p><big>وہ بولتا رہا اور اس کی آنکھوں میں عجیب سی چمک ابھرتی رہی۔ تصور میں ست رنگے سپنوں کو بنتی رہی۔ </big></p><p><big>یہ سپنا اتنی جلدی کیسے ٹوٹ گیا تھا؟</big></p><p><big>مسز منیش سکسینہ بن کر دلی کی بھاگتی دوڑتی زندگی میں شامل ہوتے ہی یہ دوستی کیسے ٹوٹ گئی تھی۔</big></p><p><big>دوست…؟</big></p><p><big>ہنسی
آتی ہے… دوستی تین سالوں تک نبھی… ہاں نبھی ہی کہا جا سکتا ہے… دھیرے
دھیرے فلسفوں کے کانٹے دار جنگل میں وہ کالے گھنے بادلوں کو دیکھتی رہی۔
خواب اتنے بدصورت کیوں ہوتے ہیں…؟ اور فلسفے زندگی کی حقیقت کیوں نہیں
بنتے… ؟ذرا دور تک— ایکدم پانی کے بلبلوں کی طرح پھوٹ جاتے ہیں… پھوٹتے ہی
سامنے والا ننگا کیوں ہو جاتا ہے۔</big></p><p><big>وہ منیش میں اب
’’بھوت‘‘ دیکھتی تھی۔ تنہائی میں جبلت والا ایک درندہ اس میں سما جاتا ہے—
Sadist کہیں کا… وہ اسے توڑتا تھا۔ نوچتا تھا۔ چہرے پر پسینے کی بوندیں
چھلپھلا آنے تک اس کے پورے وجود میں دیر تک گھناؤنی نفرت پیوست کر دیتا
تھا۔</big></p><p><big>وہ محبوبہ اور دوست سے جانگھوں والی عورت بن جاتی
تو جیسے خود پرشرم آتی۔ یہ مرد ہی کیوں جیتتے ہیں اور عورت چت کیوں ہو
جاتی ہے… ہمیشہ ہارنے والی… مہینہ دو مہینے اور سال گزرتے ہی وہ منیش میں
اپنے آپ سے&nbsp; اوبے ہوئے دوست کو محسوس کرنے لگی تھی۔</big></p><p><big>جیسے
اس کے لیے جو جذبہ یا احساس تھا اس کے اندر وہ بس سو تا جا رہا ہے… جو
احساس تھا وہ اسے نہیں اس کے جسم کو لے کر تھا۔ ایک سدا بہار غنچے کی طرح
چٹکنے والے جسم کو لے کر… جیسے ایک جابر بادشاہ کی نظریں بدلنے لگی تھیں۔
وہ بدل ساگیا تھا… دھیرے دھیرے وہ پپٹ بنتا جا رہا تھا… نہیں پپٹ نہیں…
کمپیوٹر یا مشین جو بھی کہیے… بس ایک میکانکی عمل رہ گیا تھا ان دونوں کے
درمیان… باسی مکالمے—’’ کیسی ہو… کوئی خط آیا ہے… کوئی آیا تھا آج… ایلیشا
سو گئی…‘‘نپے تلے جملے… اور تھکان… اسے دیکھتے ہوئے بھی اس کے اندر کوئی
مسکراہٹ نہیں جنم لیتی تھی… کوئی پیار … کوئی امنگ… کوئی اضطراب… کوئی
ہلچل نہیں جاگتی تھی۔ بس ایک میکانکی عمل…</big></p><p><big>&nbsp;رات
ہوتے ہی… اندھیرا پھیلتے ہی… اس کے ہاتھ دیپا کے بدن پر … طوائف کے کوٹھے
پر آئے عام گاہک کی طرح مچل اٹھے… اسے لگتا… انجانے میں کوئی اور اس کے
مقابل سوگیا ہے… اسے نفرت ہوتی… اسے لگتا یہ منیش نہیں ہے کوئی اور ہے… جو
اسے، اس عمل سے دیپا کو عورت ہونے کی رسوائی اور طعنوں سے لہو لہان کر رہا
ہے… لگاتار لہولہان کیے جا رہا ہے…</big></p><p><big>اور… اس نے محسوس کیا۔</big></p><p><big>رات
کے اندھیرے میں اسے محسوس کرتے ہی… منیش اندھیرا کیوں کر دیتا ہے… اس کے
بدن پر مچلتے ہوئے اس کے ہاتھ اسے بیگانے کیوں لگتے ہیں؟ اس کی آنکھیں رم
جھم بارش کے وقت بند کیوں ہو جاتی ہیں۔</big></p><p><big>نہیں… تب وہ نہیں ہوتی ہے…</big></p><p><big>اس وقت دیپا نہیں ہوتی ہے…</big></p><p><big>کوئی
اور ہوتا ہے منیش کے سامنے… کوئی اور … جو کم از کم دیپا نہیں ہے… منیش کی
بیوی نہیں ہے… یہ کوئی اور ہوتی ہے… کوئی بھی… فلم ایکٹریس… منیش کے دفتر
میں کام کرنے والی کوئی لڑکی… مگیزین اور رسائل میں چھپنے والی کوئی ماڈل…
یا بس اسٹاپ پر کھڑی کوئی لڑکی… کوئی بھی ہوسکتی ہے لیکن وہ نہیں ہوتی…
دیپا نہیں ہوتی۔ </big></p><p><big>اسے لگتا ہے وہ ہانپنے لگی ہے… پہاڑ
پر چڑھنے والے آدمی کی طرح… وہ ایسا کیوں محسوس کرتی ہے… منیش بدل رہا ہے…
بدلا کرے… لیکن جب وہ اس کے ساتھ… اس کے ساتھ رہتا ہے تو… منیش کو اس میں
دیپا کو ہی محسوس کرنا ہو گا… ہاں دیپا کو یعنی مجھے… مجھے ہی محسوس کرنا
ہو گا۔</big></p><p><big>کبھی کبھی وہ صدمے سے یا غصے سے زوروں سے چیخ پڑتی۔</big></p><p><big>’’نہیں منیش میں یوں نہیں لیٹ سکتی۔‘‘</big></p><p><big>اس
کے ہاتھ سوئچ کی طرف بڑھ جاتے … لائٹ آن کرو منیش… مجھے وحشت ہو رہی ہے—
منیش نے لائٹ جلادی… چونک کر اسے دیکھا… نائٹی پھینک کر وہ غصے سے اس کے
سامنے تن جاتی…</big></p><p><big>’’یہ میں ہوں… میں ہوں منیش… دیپا… میں…‘‘</big></p><p><big>’’ہاں تم ہی ہو… میں نے کب کہا کہ…‘‘</big></p><p><big>’’ہاں
تم نے نہیں کہا… لیکن میں جانتی ہوں… میرے لیٹتے ہی میں مر جاتی ہوں۔ مجھ
میں کوئی اور آ جاتا ہے۔ یہ سچ ہے منیش… کوئی اور… تم جسے بھوگتے ہو… جسے
محسوس کرتے ہو… اور میرے وجود میں پگھلے شیشے کی طرح نفرت اتار دیتے ہو…‘‘</big></p><p><big>’’کیوں پاگلوں جیسی باتیں کر رہی ہو دیپا…‘‘</big></p><p><big>منیش
حیرانی سے دیکھتا ہے…’’پتہ نہیں میری غیر موجودگی میں کیا کیا پڑھتی اور
سوچتی رہتی ہو… صبح دفتر جانا ہے… ضد مت کرو… اس وقت میں Relax ہونا چاہتا
ہوں…‘‘</big></p><p><big>وہ چیخ پڑتی ہے… ’’میں Relaxہونے کے لیے نہیں بنی ہوں منیش…‘‘</big></p><p><big>وہ بستر سے ایسے ہی اٹھ جاتی ہے… ’’مجھے دیکھو… مجھ میں بھی ایک آگ دہک رہی ہے… یہ میں ہوں… دیپا…‘‘</big></p><p><big>ہسٹریائی کیفیت کے تحت وہ رونا شرو ع کر دیتی ہے…</big></p><p><big>منیش دھیرے دھیرے اسے منانے کو آگے بڑھتا ہے تو وہ غصے میں ہاتھ جھٹک دیتی ہے…</big></p><p><big>’’پلیز ڈونٹ ڈسٹرب می… لیو می الون… پلیز … سوجاؤ… اور مجھے بھی سونے دو‘‘</big></p><p><big>دیپا
دیکھتی ہے… منیش کے چہرے پر الجھن کے آثار ہیں… شکار کے پاس آ کر بھی نا
مراد لوٹ جانے والے شیر کی طرح… وہ کروٹ بدل کر لیٹ گیا ہے… اور وہ محسوس
کر رہی ہے … پلنگ مسلسل چیخ رہا ہے… بج رہا ہے…!</big></p><p style="text-align: center;"><big>شٹ... منیش ایسے کیوں ہو جاتا ہے… کیا سارے مرد ایسے ہی ہوتے ہیں۔؟۔</big></p><p style="text-align: left;"><big>۔۔ اقتباس</big></p><p style="text-align: center;"><big>٭٭٭<span style="color: rgb(51, 51, 255);"> </span></big></p></div><big><span style="font-weight: bold;"></span></big><div style="text-align: right;"><h3>ڈاؤن لوڈ کریں &nbsp;</h3><h3><a href="../Books/TaronAMDoc.zip">&nbsp; &nbsp;ورڈ فائل &nbsp; &nbsp; &nbsp; &nbsp;</a>
&nbsp; &nbsp;
&nbsp;&nbsp;&nbsp; &nbsp; &nbsp; &nbsp; &nbsp;
&nbsp; &nbsp;&nbsp;&nbsp; &nbsp; &nbsp; &nbsp; &nbsp;
&nbsp; &nbsp; &nbsp; <a href="../Books/TaronAMTxt.zip">ٹیکسٹ فائل</a></h3></div><h3 style="text-align: right;">پڑھنے میں&nbsp; مشکل؟؟؟</h3><h3 style="text-align: right;"><a href="http://urdutehreer.wordpress.com/">یہاں&nbsp;</a> تشریف لائیں ۔ اب صفحات کا طے شدہ <a href="http://alvi.urdushare.net/blog/tag/alvi-nastaleeq/">فانٹ</a>۔</h3>














<h3 style="text-align: right;">&nbsp; &nbsp;انسٹال کرنے کی امداد اور برقی کتابوں&nbsp; میں&nbsp; استعمال شدہ فانٹس کی معلومات<a href="../Font.html"> یہاں&nbsp;</a> ہے۔</h3>



<h3><a href="../index.html">صفحہ اول</a></h3>















</div>



<br />



<div id="footer"> <span style="text-decoration: underline;">متن۔ کاپی لیفٹ۔ حوالے کے ساتھ نقل کرنے کی مکمل اجازت ہے۔۔</span>
</div>















</div>















</body></html>